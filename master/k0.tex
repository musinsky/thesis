\chapter{Rekonštrukcia $K^{0}$ rozpadov}
Experiment WA94 bol navrhnutý za účelom skúmania QGP, konkrétne pozorovaním
zvýšenej produkcie podivných častíc $K^{0}, K^{\pm}, \Lambda,
\overline{\Lambda}, \Xi^{-}, \overline{\Xi^{-}}$. Táto práca sa zaoberá
štúdiom produkcie $K^{0}_{S}$ mezónov. Neutrálne hadróny môžeme identifikovať
na základe ich rozpadov na nabité častice: \\
\begin{center}
  $K^{0}_{S} \longrightarrow \pi^{+} + \pi^{-}$ \\
\end{center}
\begin{center}
  $\Lambda \longrightarrow p + \pi^{-}$. \\
\end{center}
Teda znakom prítomnosti $K^{0}_{S}$ mezónu sú dve stopy opačne nabitých
častíc, $\pi^{+}$ a $\pi^{-}$ mezónov. \\
\vspace*{-5cm} \hspace*{-1cm} \input{pic/rozpad.pic}

\vspace*{-3cm}
\begin{center}
  Obrázok 4.1: Rozpad $K^{0}_{S}$ mezónu.
\end{center}
\section{Rekonštrukcia $V^{0}$}
Ak už máme experimentálne  dáta spracované pomocou programu TRIDENT, ktorý
rekonštruuje  dráhy nabitých častíc z jednotlivých \uv{hitov} v~danej
komore, tak potom tieto zrekonštruované dráhy vstupujú do programu STRIPV0.
Tento program hľadá dve opačne nabité dráhy pretínajúce sa  v~bode dostatočne
vzdialenom od terčíka, aby nedochádzalo k~zámenam s~nabitými časticami
pochádzajúcimi priamo z~terčíka. Vykonáva aj určité orezania (cuts)
na vyprodukovanie tzv. DST (data summary tape) s~$V^{0}$ kandidátmi:

\begin{itemize}
\item{ Ak je vzdialenosť dráh dvoch opačne nabitých častíc  v~mieste ich
  najväčšieho priblíženia väčšia ako 1 cm, tak takýto pár sa
  z~ďalšej analýzy  vylučuje. Ak nie, tak vertex $V^{0}$ je potom bod ležiaci
  v~polovici tohto miesta.}
\item{X-ová súradnica vertexu $V^{0}$ leží v~intervale
  $-115cm<x_{\Omega}<71cm$. Spodná hranica tejto súradnice je taká, pretože
  akceptancia je veľmi nízka pre $V^{0}$ rozpadajúce sa ďaleko od MWPC. Horná
  hranica je daná polohou prvej komory A1.}
\item{Tak isto sa vyžaduje, aby priečna zložka hybností rozpadajúcich
  sa dráh vzhľadom k~smeru pohybu $V^{0}$, $q_{T}$ bola menšia ako $0.3\:
  GeV/c$. Skutočné $V^{0}$ majú $q_{T}<0.2\: GeV/c$.}
\item{Celková hybnosť $V^{0}$ musí byť väčšia ako 6.5 GeV/c, čo je
  minimálna hybnosť pre takéto rozpady, aby boli merateľné v~Omega A~komorách.
  Typické hodnoty hybností $K^{0}$ registrovaných v~komorách sú okolo 15
  GeV/c.}
\item{Rozpadové produkty musia preletieť všetkými siedmimi MWPC a na
  rekonštrukciu dráhy sa použili aspoň štyri priestorové body.}
\end{itemize}
\section{Identifikácia $K^{0}$ mezónov}
Obr. 4.1 znázorňuje $K^{0}$ rozpad, základné
geometrické parametre pre rozpad: vzdialenosť  najmenšieho priblíženia dvoch
rozpadajúcich dráh $d$, pozíciu vrcholu a impakt parameter, o~ktorom
pojednám neskôr.

Vrchol rozpadu $K^{0}$ by sa mal nachádzať v~intervale
$-100cm<x_{\Omega}<71cm$. Pre uistenie, že $K^{0}$ pochádza
z~terčíka, musí byť  uhol $\vartheta$ medzi priamkou určenou polohou $V^{0}$
a terčíkom a vektorom hybností menší ako $0.75^{\circ}$.

Vhodným nástrojom  na identifikáciu častíc sa ukázal  graf
Armenterosa--Podo\-lanského.
\input{alfa.tex}
%  Tri zložky hybnosti rozpadových
% produktov $V^{0}$ prepočítame na priečne $q_{T}$ a pozdĺžne $q_{L}$ zložky
% vzhľadom k~smeru letu $V^{0}$. Pozdĺžne zložky kladných rozpadových produktov
% označíme $q_{L}^{+}$ a záporných produktov $q_{L}^{-}$. Zadefinujeme veličinu
% $\alpha$ ako:
%
% \begin{center}
%   $\alpha=\frac{q_{L}^{+}-q_{L}^{-}}{q_{L}^{+}+q_{L}^{-}}$
% \end{center}
%
% Na grafe závislosti $\alpha$ od $q_{T}$ vidíme kinematicky povolené oblasti
% $V^{0}$ v~tvare elipsy. Elipsa pre $K^{0}$ prekrýva elipsu pre $\Lambda$ a
% $\overline{\Lambda}$. Graf na obr. 3.2 nám ukazuje zreteľne rozdielne
% $q_{T}$ pre kaóny a lambdy a pomáha nám ich odlíšiť nielen od seba, ale aj
% od  pozadia. Kritérium $q_{T}>0.01\: GeV/c$ nám eliminuje
% značný počet rozpadov $\gamma$ na páry $e^{+}e^{-}$.

Pre jednoznačné $K^{0}$ požadujeme aby $ -0.45< \alpha <+0.45$ pre
jednoznačné $\Lambda$ $\alpha >+0.45$ a pre $\overline{\Lambda}$ $\alpha
<-0.45$.

\begin{center}
  \includegraphics*[bb=75 280 460 690]{armenteros.eps}
\end{center}
\begin{center}
  Obrázok 4.3: Armenteros--Podolanski graf.
\end{center}

Aby $K^{0}$ mali dobrú akceptanciu (o akceptancii pojednám v osobitnej
kapitole) budeme požadovať, aby priečna hybnosť a rapidita ležali v intervale
$1<p_{T}<3\: GeV/c$ a $2.5<y_{lab}<3.3$.   Nakoniec, $V^{0}$ vhodné ako
kandidáti na $K^{0}_{S}$ mezóny sú tie, ktorých invariantná hmotnosť leží v
intervale $\pm 50\: MeV$ vzhľadom k tabuľkovej  hmotnosti $K^{0}_{S}$ mezónu,
to znamená $447 < M_{K^{0}_{S}} < 547\: MeV$.

\subsection{Typy $V^{0}$}
Ako už bolo skôr spomenuté, väčšina $V^{0}$ pozadia pochádza
z~rekonštrukcie dráh, ktoré majú svoj pôvod v~terčíku, ale vyzerajú pri tom
ako $V^{0}$ rozpady. Stopy skutočných $V^{0}$ rozpadových dráh sa
vo všeobecnosti pretínajú dvakrát. Raz vo vrchole a potom opäť v nejakej
vzdialenosti od vrcholu. Ukazuje sa, že maximálna vzdialenosť medzi týmito
pretínajúcimi sa bodmi nezávisí od hybnosti $V^{0}$, ale iba od hybnosti
rozpadajúcich sa častíc v~CMS sústave, $p^{*}$, a od intezity magnetického
poľa, $B$. Z~toho môžeme usúdiť, že pre daný typ $V^{0}$ v~danom magnetickom
poli je maximálna vzdialenosť medzi pretínajúcimi bodmi konštantná.
\begin{center}
  \includegraphics*[bb=150 480 470 740]{impakt.eps}
\end{center}
\begin{center}
  Obrázok 4.4: Dvakrát sa pretínajúce stopy  $V^{0}$ rozpadových dráh.
\end{center}

Obr. 4.4 ukazuje stopy rozpadových dráh pretínajúcich vrchol, ktorý môže byť
v~bode A~alebo v~bode B. Vzdialenosť medzi týmito pretínajúcimi bodmi je
$L$, kde $L$ je definované ako
\begin{center}
  $\sin\theta=\frac{L}{2R}$.
\end{center}
$R$ je polomer krivosti dráhy častice v~magnetickom poli B a jej projekcia na
x-ovú os je $x=L\sin\theta$.

Interakcia medzi nabitými časticami a magnetickým poľom je
\begin{center}
  $e(\overline{\upsilon} \times \overline{B}) = \frac{mv^{2}}{R} \Rightarrow
  R=\frac{p}{e|B|\sin\phi},$
\end{center}
kde $p$ je hybnosť rozpadového produktu a $\phi$ je uhol medzi vektorom
magnetickej indukcie a pohybom nabitej častice v~tomto poli. Pre malé
$\theta$ môžeme písať
\begin{center}
  $\sin\theta \simeq \tan\theta = \frac{q_{T}}{q_{L}}$.
\end{center}
Maximálna vzdialenosť $L$ medzi priesečníkmi bude, ak $q_{T}$ je vo svojom
maxime a pretože $q_{T}=p^{*}\cos\theta^{*}$, môžeme písať $q_{Tmax}=p^{*}$.
Pre rozpad $K^{0}\longrightarrow \pi^{+} \pi^{-}$ je $p^{*}=0.2\: Gev/c$ a
ak rozpadové produkty majú hybnosť niekoľko Gev/c, tak  $p\gg p^{*}
\Rightarrow q_{L} \simeq p$. Predchádzajúcu rovnicu môžeme teraz vyjadriť
v~tvare
\begin{center}
  $\sin\theta_{max}\simeq\frac{p^{*}}{p}$.
\end{center}
Použitím všetkých doterajších vzťahov dostávame vyjadrenie pre maximálnu
vzdialenosť $L_{max}$ rovnú
\begin{center}
  $L_{max}\simeq2(\frac{p}{Be\sin\phi})\times(\frac{p^{*}}{p}) =
  \frac{2p^{*}}{Be\sin\phi}$
\end{center}
a keďže $x=L\sin\phi$, tak dostávame
\begin{center}
  $x=\frac{2p^{*}}{eB}$.
\end{center}
$B = 1.8$ Tesla pre experiment WA94  a teda $x_{max}\simeq 75\: cm$  pre
$K^{0}$.

Ako sme už spomenuli, akceptujeme iba $K^{0}$ kandidátov, ktorí sa
rozpadajú vo vzdialenosti minimálne  115 cm od terčíka. To znamená, že
rozpadové dráhy v~tejto oblasti nemôžu byť spätne extrapolované do
terčíka.

Dráhy  nabitých rozpadových produktov sa tiež môžu alebo nemusia, v
závislosti od geometrie rozpadu, opäť prekrížiť v magnetickom poli, ktoré
tieto dráhy zakrivuje. Dva možné spôsoby rozpadu sú zobrazené na obr. 4.5,
kde rozpad a) je známy pod menom \uv{sailor} a b) ako \uv{cowboy}.

\begin{center}
  \hspace*{-2.5cm}
  \input{pic/cs.pic}
\end{center}
\vspace*{-8cm}
\begin{center}
  Obrázok 4.5: Rozpad $V^{0}$ ako a) \uv{sailor} b)\uv{cowboy}.
\end{center}

Impakt parameter $|\triangle y|$ je definovaný ako vzdialenosť dráhy
rozpadového produktu od centra terčíka v~rovine x-y. Pre pióny ako rozpadové
produkty $K^{0}$ mezónu je tento parameter $|\triangle y|>3cm$, ak majú
pochádzať z~rozpadov $K^{0}$ a nie z~terčíka.

\subsection{Zhrnutie kritérii na identifikáciu $K^{0}_{S}$}
\begin{enumerate}
\item{Každá rozpadová dráha má najmenej štyri priestorové body,}
\item{každá dráha prechádza cez všetkých sedem MWPC,}
\item{vrchol $K^{0}$ leží v intervale $-100<x_{\Omega}<71\: cm$,}
\item{vzdialenosť najmenšieho priblíženia dvoch opačne nabitých
  dráh
  $<1\: cm$,}
\item{uhol medzi rekonštruovaným  vektorom hybnosti $K^{0}$ a spojnicou
  stredu terčíka a
  rozpadového vrcholu je  $<0.75^{\circ}$,}
\item{$ -0.45< \alpha <+0.45$,}
\item{$|\triangle y|>3cm$ pre $\pi^{+}$ a $\pi^{-}$,}
\item{invariantná hmotnosť leží v intervale $447 < M_{K^{0}_{S}} < 547\:
  MeV$,}
\item{$1<p_{T}<3\: GeV/c$ a $2.5<y_{lab}<3.3$.}
\end{enumerate}
